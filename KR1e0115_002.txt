# -*- mode: mandoku-view; -*-
#+TITLE: 春秋識小錄
#+DATE: 2015-08-24 22:17:38.106464
#+PROPERTY: ID KR1e0115
#+PROPERTY: BASEEDITION WYG    
#+PROPERTY: JUAN 卷二
<pb:KR1e0115_WYG_002-1a>¶
欽定四庫全書¶
　春秋識小録卷二¶
　　　　　　　　　　　　　上元程廷祚撰¶
　春秋職官考略中¶
　　周¶
三吏¶
　　　杜曰三吏者三公也曲禮云五官之長曰伯其¶
　　　擯于天子也曰天子之吏鄭云謂三公也¶
<pb:KR1e0115_WYG_002-1b>¶
　成二年王命委于三吏¶
卿士¶
　　　杜曰卿士王卿之執政者詩皇父卿士史記厲¶
　　　王以榮公為卿士又卿士一曰天子之老見昭¶
　　　十三年　按哀十六年楚白公謂石乞曰王與¶
　　　二卿士二卿士謂子西子期也楚既僭王其執¶
　　　政者亦白卿士¶
　隱三年鄭武公莊公為平王卿士¶
<pb:KR1e0115_WYG_002-2a>¶
　隱八年虢公忌父始作卿士于周¶
　隱九年鄭伯為王左卿士　按鄭伯為左卿士則虢¶
　　　公林父右卿士也鄭伯奪政之後葢周公黒肩¶
　　　代之故桓五年伐鄭之役虢将右軍周将左軍¶
　襄十五年王叔犇晉單靖公為卿士以相王室¶
官師¶
　　　官師士也疏引禮祭法云官師一廟鄭云官師¶
　　　中士下士也¶
<pb:KR1e0115_WYG_002-2b>¶
　襄十五年官師從單靖公逆王后于齊¶
尉氏¶
　　　杜曰尉氏討姦之官正義曰周禮司㓂之屬無¶
　　　此官葢起于周衰按秦設廷尉本此¶
　襄二十一年将歸死于尉氏¶
候¶
　　　杜曰候送迎賔客之官周禮夏官有候人¶
　襄二十一年使候出諸轘轅¶
<pb:KR1e0115_WYG_002-3a>¶
　　宋¶
左師　右師¶
　　　宋之六卿左右二師司馬司徒司城司宼也置¶
　　　二師爲卿不知何時之制他國無之¶
　僖九年使公子目夷爲左師以聽政¶
　文七年公孫友爲左師公子成爲右師¶
　文十六年華元爲右師¶
　成十五年魚石爲左師又向戌爲左師¶
<pb:KR1e0115_WYG_002-3b>¶
　襄九年宋災使華閲討右官杜曰時爲右師¶
　昭六年華亥代華合此爲右師¶
　昭二十二年仲㡬爲左師樂大心爲右師杜曰仲㡬¶
　　　代向寧樂大心代華亥¶
　哀十四年向巢爲左師¶
　哀十八年宋殺右師皇瑗復以皇緩爲右師¶
　哀二十六年靈不緩爲左師¶
鄉正¶
<pb:KR1e0115_WYG_002-4a>¶
　　　杜曰鄉正鄉大夫也按周禮地官有鄉大夫毎¶
　　　鄉卿一人¶
　襄九年二師令四鄉正敬享疏云周禮六鄉即以卿¶
　　　爲之長此云二師令四鄉正則别立鄉正非卿¶
　　　典之但其所職掌當天子之鄉大夫耳至諸侯¶
　　　應立三鄉而宋有四鄉者當時所立非正法也¶
司里¶
　　　杜曰里宰也按周禮地官有里宰爲遂大夫之¶
<pb:KR1e0115_WYG_002-4b>¶
　　　屬國語賔至司里授館¶
　襄九年使伯氏司里疏云周禮里宰謂六遂之内二¶
　　　十五家之長也此言司里謂司城内之民若今¶
　　　城内之坊里也按此則司里似非宋之常官¶
帥甸¶
　　　杜曰郊甸之帥正義云近國爲郊郊外爲甸周¶
　　　禮載師掌任土之法先近郊次逺郊次甸地則¶
　　　帥甸者正甸地之帥也杜言郊甸舉類言之耳¶
<pb:KR1e0115_WYG_002-5a>¶
　文十六年宋昭公將田孟諸未至夫人王姬使帥甸¶
　　　攻而殺之¶
迹人¶
　　　杜曰主迹禽獸者按周禮有迹人屬地官掌邦¶
　　　田之地政¶
　哀十四年迹人來告¶
門官¶
　　　杜曰門官守門者師行則在君左右正義以爲¶
<pb:KR1e0115_WYG_002-5b>¶
　　　蓋周禮虎賁氏之類故在國則守門師行則在¶
　　　君左右¶
　僖二十二年泓之敗門官殱焉¶
門尹¶
　　　周禮司門屬地官掌授菅鍵以啓閉國門國語¶
　　　亦曰門尹¶
　僖二十八年門尹般¶
　哀二十六年門尹得¶
<pb:KR1e0115_WYG_002-6a>¶
大尹¶
　　　杜曰大尹近臣有寵者按此葢亦奄寺之流¶
　哀二十六年六卿因大尹以逹大尹常不告而以其¶
　　　欲稱君命以令¶
　　魯(左宰/)¶
　襄二十三年公鉏自季氏出為左宰杜曰自家臣仕¶
　　　于公也至左宰為何官不可詳矣¶
周人¶
<pb:KR1e0115_WYG_002-6b>¶
　　　杜曰周人司周書典籍之官¶
　哀三年桓僖宫災命周人出御書　春秋後傳云晉¶
　　　之乗楚之檮杌魯之春秋皆東遷之史也古者¶
　　　諸侯無私史有邦國之志則小史掌之而藏周¶
　　　室魯人所謂周人御書晉人所謂辛有之二子¶
　　　董之晉于是有董史者也是故費誓繫于周書¶
　　　漢汝江沱至于譚大夫下國之詩皆編入于南¶
　　　雅自三史作而國自為史矣其論最核附識于¶
<pb:KR1e0115_WYG_002-7a>¶
　　　此¶
虞人¶
　　　周禮地官之屬有山虞澤虞等官　按昭四年¶
　　　申豐論藏氷曰山人取之杜曰山人虞官¶
　哀十四年西狩于大野叔孫氏之車子鉏商獲麟以¶
　　　為不祥以賜虞人¶
賈正¶
　　　孔穎逹曰如周禮之賈師¶
<pb:KR1e0115_WYG_002-7b>¶
　昭二十五年臧會奔郈郈魴假使為賈正焉¶
圉人¶
　　　周禮夏官有圉師圉人掌養馬者¶
　莊三十二年圉人犖¶
　　齊¶
二守¶
　　　王制次國三卿二卿命于天子一卿命于其君¶
　　　命于天子者則曰王之守臣其後諸侯之卿皆¶
<pb:KR1e0115_WYG_002-8a>¶
　　　自命之不聞有守臣矣¶
　僖十二年有天子之二守國髙在¶
左相¶
　襄二十五年慶封為左相　史記崔杼為右相按相¶
　　　之名始于此¶
士¶
　成十八年齊侯使士華免以戈殺國佐于内宫之朝¶
　　　注華免齊大夫疏曰士者為士官也官掌刑政¶
<pb:KR1e0115_WYG_002-8b>¶
　　　故使殺國佐然則士葢即士師之官否則御士¶
　　　之屬而杜誤觧以為大夫也¶
衡鹿　舟鮫　虞候　祈望¶
　昭二十年山林之木衡鹿守之澤之萑蒲舟鮫守之¶
　　　藪之薪蒸虞候守之海之鹽蜃祈望守之正義¶
　　　曰周禮司徒之屬有林衡之官掌廵林麓之禁¶
　　　此置衡鹿以守山林是也舟所以行水鮫大魚¶
　　　之名澤中有水有魚故以舟鮫為官名也周禮¶
<pb:KR1e0115_WYG_002-9a>¶
　　　山澤之官皆名為虞又藪是少水之澤立宫使¶
　　　之候望故以虞候為名海是水之大神有時祈¶
　　　望祭之因以祈望為主海之官也此皆齊自立¶
　　　名故不與周禮盡同　按祈望後世立鹽官之¶
　　　始　又襄二十五年有申蒯侍漁者杜曰侍漁¶
　　　監取魚之官¶
鋭司徒　辟司徒¶
　　　杜曰鋭司徒主鋭兵者辟司徒主壘壁者¶
<pb:KR1e0115_WYG_002-9b>¶
　並見成二年¶
　　鄭¶
少正¶
　　　杜曰少正鄭卿官也正義曰十九年傳云立子¶
　　　産為卿故知少正為鄭卿官也春秋之時官名¶
　　　變改周禮無此名¶
　襄二十二年少正公孫僑¶
令正¶
<pb:KR1e0115_WYG_002-10a>¶
　　　杜曰主作辭令之正¶
　襄二十六年子太叔為令正　按當時列國皆重辭¶
　　　命而鄭人獨為令正之官則其尤知所重可見¶
　　　矣孔子美之有以夫¶
執訊¶
　　　杜曰通訊問之官¶
　文十七年鄭子家使執訊而與之書以告趙宣子¶
馬師¶
<pb:KR1e0115_WYG_002-10b>¶
　襄三十年馬師頡公孫鉏¶
　昭七年罕朔¶
外僕¶
　　　杜曰外僕掌次舎大夫按周禮掌舎掌次俱属¶
　　　太宰¶
　見襄二十八年¶
　昭十三年子産命外僕速張于除¶
府人　庫人¶
<pb:KR1e0115_WYG_002-11a>¶
　昭十八年鄭火使府人庫人各儆其事疏云周官有¶
　　　大府内府外府天府玉府泉府而無掌庫之官¶
　　　葢府庫通言庫亦謂之府也諸侯國異政殊故¶
　　　府庫並言也¶
司墓¶
　　　按周禮春官之屬有墓大夫¶
　昭十二年司墓之室有當道者杜曰此掌公墓大夫¶
　　　徒屬之家也¶
<pb:KR1e0115_WYG_002-11b>¶
門子¶
　　　杜曰門子卿之適子按周禮小宗伯掌三族之¶
　　　别以辯親疎其正室皆謂之門子鄭云正室適¶
　　　子将代父當門者也¶
　襄九年同盟于戲鄭六卿及其大夫門子皆從鄭伯¶
　襄十年子孔為載書以位序聽政辟大夫諸司門子¶
　　　弗順¶
　　衛¶
<pb:KR1e0115_WYG_002-12a>¶
右宰¶
　隱四年右宰醜¶
　襄二十七年右宰榖¶
　　秦¶
右大夫¶
　成二年右大夫説¶
　襄十一年右大夫詹¶
庶長¶
<pb:KR1e0115_WYG_002-12b>¶
　　　杜曰秦爵¶
　襄十一年庶長鮑庶長武¶
　襄十二年庶長無地¶
不更¶
　　　杜曰秦爵¶
　成十三年不更女父　疏引漢書稱秦商君之法戰¶
　　　斬一首者賜爵一級其爵名有曰不更有曰左¶
　　　右庶長者但春秋之世已有此名則不盡始于¶
<pb:KR1e0115_WYG_002-13a>¶
　　　商君矣¶
　　晉¶
執秩¶
　　　杜曰主爵秩之官¶
　僖二十七年作執秩以正其官¶
公族大夫¶
　　　卿之適子為之正義曰公族之官掌教公之子¶
　　　弟孔晁註國語云公族大夫掌公族及卿大夫¶
<pb:KR1e0115_WYG_002-13b>¶
　　　子弟之官是卿之適子屬公族也¶
　宣二年趙盾請以括為公族¶
　成十六年郤犨將新軍且為公族大夫¶
　成十八年荀家荀㑹欒黶韓無忌為公族大夫¶
　襄十六年祁奚韓襄欒盈士鞅為公族大夫¶
餘子¶
　　　卿適子之母弟為之杜曰亦治餘子之政正義¶
　　　曰餘子主教卿大夫適妻之次子也下文庶子¶
<pb:KR1e0115_WYG_002-14a>¶
　　　旣為公行則卿大夫之妾子亦餘子之官教之¶
　　　矣¶
　見宣二年¶
公行¶
　　　卿之庶子為之亦曰旄車之族正義曰主公車¶
　　　行列謂之公行車皆建旄謂之旄車之族¶
　見宣二年　孔穎逹曰公族餘子公行周禮無此三¶
　　　官之名夏官有諸子下大夫掌國子之倅事與¶
<pb:KR1e0115_WYG_002-14b>¶
　　　公族同也春官有巾車下大夫掌王之五路事¶
　　　與公行同也惟無餘子耳¶
僕大夫¶
　　　杜曰太僕也周禮有太僕屬夏官¶
　成六年韓獻子将新中軍且為僕大夫¶
乗馬御¶
　　　杜曰乗車之僕疏曰當周禮齊僕按周禮大司¶
　　　馬之屬齊僕掌馭金路以賔朝覲宗遇饗食皆¶
<pb:KR1e0115_WYG_002-15a>¶
　　　乗金路國語曰贊僕¶
　成十八年程鄭¶
　襄十六年虞邱書¶
司士¶
　　　杜曰車右之官按此與周禮司士不同疏謂葢¶
　　　司右之類周禮戎右中大夫司右上士也¶
　成十八年荀賔為右司士屬焉¶
騶¶
<pb:KR1e0115_WYG_002-15b>¶
　成十八年程鄭為乗馬御六騶屬焉使訓羣騶知禮¶
　　　杜曰六騶六閑之騶周禮諸侯有六閑馬疏曰¶
　　　鄭元註月令七騶云謂趨馬主為諸官駕説者¶
　　　周禮夏官趣馬掌駕説之頒是騶為主駕之官¶
　　　也¶
輿帥¶
　　　杜曰主兵車者¶
　見成二年¶
<pb:KR1e0115_WYG_002-16a>¶
七輿大夫¶
　　　杜曰侯伯七命副車七乗故有七輿大夫之官¶
　僖十年惠公殺七輿大夫七人¶
　襄二十三年七輿大夫與之¶
復陶¶
　　　杜曰主衣服之官疏云復陶衣冠之名亦見昭¶
　　　十二年義則未聞¶
　襄三十年使為君復陶¶
<pb:KR1e0115_WYG_002-16b>¶
縣師¶
　　　杜曰縣師掌地域辨其夫家人民按此官屬周¶
　　　禮大司徒¶
　襄三十年以為絳縣師¶
甸人¶
　　　杜曰主為公田者周禮太宰之屬有甸師主耕¶
　　　耨王藉禮文王世子公族有罪致刑于甸人¶
　成十年甸人獻麥¶
<pb:KR1e0115_WYG_002-17a>¶
獸人¶
　　　周禮天官有獸人之職¶
　宣十二年子有軍事獸人無乃不給于鮮¶
　　楚¶
令尹¶
　莊四年鬭祈¶
　彭仲爽申俘也文王以為令尹見衰十七年¶
　莊二十八年子元¶
<pb:KR1e0115_WYG_002-17b>¶
　莊三十年鬬榖於菟¶
　僖二十三年成得臣¶
　僖二十八年蒍得臣¶
　僖三十三年子上¶
　文十二年楚令尹大孫伯卒成嘉為令尹¶
　宣四年鬭般是年子越代之¶
　宣十一年蒍艾獵　傳曰蒍敖為宰疏云周禮六卿¶
　　　大宰為重遂以宰為上卿之號楚臣令尹為長¶
<pb:KR1e0115_WYG_002-18a>¶
　　　故從他國論之謂令尹為宰也¶
　成二年子重¶
　襄五年楚殺令尹子辛子囊為令尹¶
　襄十五年公子午¶
　襄二十二年楚殺令尹子南以蒍子馮為令尹¶
　襄二十五年屈建¶
　襄二十九年王子圍¶
　昭元年薳罷¶
<pb:KR1e0115_WYG_002-18b>¶
　昭十三年子旗¶
　昭十七年陽匄¶
　昭二十三年囊瓦¶
　定六年子西¶
　哀十六年白公既死沈諸梁兼二事謂令尹與司馬¶
　　　也後以子國為令尹¶
莫敖¶
　桓十一年屈瑕¶
<pb:KR1e0115_WYG_002-19a>¶
　莊四年屈重¶
　襄十五年屈到¶
　襄二十二年屈建¶
　襄二十五年屈蕩¶
　昭五年楚子以屈申為貳于呉乃殺之以屈生為莫¶
　　　敖¶
左尹¶
　宣十一年子重¶
<pb:KR1e0115_WYG_002-19b>¶
　昭十八年王子勝¶
　昭二十七年郤宛¶
右尹¶
　成十六年子辛¶
　哀十五年公子罷戎¶
　襄十九年鄭子革奔楚為右尹　按子革自襄十九¶
　　　年奔楚為右尹至昭十二年仍為此官而中間¶
　　　為右尹者又有子干或楚此官不止一人或子¶
<pb:KR1e0115_WYG_002-20a>¶
　　　革先為右尹去任他職而子干代之及子干出¶
　　　奔而子革仍為右尹皆未可知¶
　襄二十七年以齊人申鮮虞為右尹¶
　昭元年子干　按子重子辛俱以貴介為左右尹出¶
　　　将重兵其後並為令尹則左右尹葢亦楚之尊¶
　　　官襄公以後漸用羈人稍稍降矣¶
箴尹¶
　宣四年箴尹克黄¶
<pb:KR1e0115_WYG_002-20b>¶
　昭四年箴尹宜咎¶
　定四年令尹固鍼即箴¶
沈尹¶
　宣十二年沈尹将中軍¶
　成七年使沈尹與王子罷分子蕩之室¶
　襄二十四年沈尹夀¶
　昭四年沈尹射¶
　昭五年沈尹赤¶
<pb:KR1e0115_WYG_002-21a>¶
　昭十九年沈尹戍¶
　哀十七年沈尹朱　杜云沈當作寢哀十八年有寢¶
　　　尹呉由子葢即沈尹也¶
連尹¶
　宣十二年連尹襄老¶
　襄十五年屈蕩¶
　昭二十七年連尹奢　時伍奢已死¶
清尹¶
<pb:KR1e0115_WYG_002-21b>¶
　成七年清尹弗忌¶
宫廏尹¶
　襄十五年養由基¶
　昭元年子晳¶
　昭六年棄疾¶
揚豚尹¶
　襄十八年揚豚尹宜¶
嚻尹¶
<pb:KR1e0115_WYG_002-22a>¶
　昭十二年嚻尹午¶
陵尹¶
　昭十二年陵尹喜¶
芋尹¶
　昭七年芋尹無宇¶
　昭十三年芋尹申亥　按陳亦有此官哀十五年芋¶
　　　尹蓋¶
郊尹¶
<pb:KR1e0115_WYG_002-22b>¶
　　　杜曰治郊竟大夫¶
　昭十五年楚子奪成然邑而使為郊尹¶
莠尹¶
　昭二十七年莠尹然¶
王尹¶
　　　服䖍云王尹主宫内之政疏謂王一作工¶
　昭二十七年王尹麇¶
中廏尹¶
<pb:KR1e0115_WYG_002-23a>¶
　昭二十七年陽令終¶
監馬尹¶
　昭三十年大心¶
藍尹¶
　定五年藍尹亹¶
武城尹¶
　哀十七年公孫朝　按定四年有武城黒葢亦武城¶
　　　尹也¶
<pb:KR1e0115_WYG_002-23b>¶
環列之尹¶
　　　杜曰宫衛之官列兵而環王宫¶
　文七年穆王使潘崇為大師且掌環列之尹　按楚¶
　　　之官多以尹名者然自箴尹以下往往不得其¶
　　　命名之義闕之可也沈與武城皆地名豈即縣¶
　　　邑之長如所謂縣尹者與　正義曰楚國名上¶
　　　卿為令尹者釋詁曰令善也釋言云尹正也言¶
　　　用善人正此官也楚官多以尹為名皆取其正¶
<pb:KR1e0115_WYG_002-24a>¶
　　　直也　按襄十五年楚公子午為令尹公子罷¶
　　　戎為右尹蒍子馮為大司馬公子槖師為右師¶
　　　馬公子成為左司馬屈到為莫敖公子追舒為¶
　　　箴尹屈蕩為連尹養由基為宫廏尹此數官皆¶
　　　楚之要職也¶
右領¶
　昭二十七年右領鄢将師¶
　哀十七年右領差車¶
<pb:KR1e0115_WYG_002-24b>¶
司馬¶
　昭二十年城父司馬奮揚此官葢周禮之都司馬也¶
　　　夏官有都司馬掌都之軍賦者¶
正僕¶
　　　杜曰正僕太子之近官孔穎逹以周禮太僕當¶
　　　之¶
　昭十三年因正僕人殺太子禄¶
大閽¶
<pb:KR1e0115_WYG_002-25a>¶
　　　杜曰若今城門校尉官正義謂亦周禮司門之¶
　　　類¶
　莊十九年鬻拳自刖楚人以為大閽¶
　　　　已上一國自有之官¶
　縣邑之官(附/)¶
　　　春秋縣邑之長皆大夫也其别有公邑有私邑¶
　　　公邑屬于公朝如趙衰之于原狐溱之于温是¶
　　　也私邑則國卿采地如費成郈之于魯三家是¶
<pb:KR1e0115_WYG_002-25b>¶
　　　也公邑私邑雖分治于諸大夫而皆以國卿聽¶
　　　其成襄三十年趙武問綘縣大夫則其屬也孔¶
　　　氏謂綘非趙武私邑而武分掌之又昭二十八¶
　　　年魏戊不能斷梗陽之獄上之獻子是也其時¶
　　　雖無監司守令之名而大概與後世亦復相似¶
　　　縣邑之官列國稱名不一附載于左¶
縣大夫¶
　僖二十五年晉趙衰為原大夫狐溱為温大夫¶
<pb:KR1e0115_WYG_002-26a>¶
　昭二十八年晉魏獻子為政分祁氏之田以為七縣¶
　　　分羊舌氏之田以為三縣各置大夫　按哀四¶
　　　年隂地之命大夫士蔑孔氏正義曰命大夫乃¶
　　　特命大夫總監隂地者以其去國遙逺别為置¶
　　　監亦詹嘉處瑕之比¶
守¶
　僖二十五年晉侯問原守于寺人勃鞮¶
　昭二十五年晉滅鼓使涉佗守之¶
<pb:KR1e0115_WYG_002-26b>¶
宰¶
　襄九年魯費宰南遺定八年成宰公歛處父定十年¶
　　　郈宰公若　費成郈魯三卿采邑也宰本家臣¶
　　　之名而亦不專為家臣故哀八年有王犯嘗為¶
　　　武城宰論語亦有武城及莒父宰孔穎達謂公¶
　　　邑稱大夫私邑稱宰按昭二十六年又有成大¶
　　　夫公孫朝是私邑亦稱大夫公邑亦稱宰也正¶
　　　義之云非通論矣¶
<pb:KR1e0115_WYG_002-27a>¶
人¶
　昭九年周甘人亦稱甘大夫¶
　昭二十一年宋廚人濮¶
　文十五年魯卞人¶
　襄十年魯郰人紇¶
　成二年衛新築人仲叔于奚　昭二十六年子猶之¶
　　　人髙齮家臣亦稱人也¶
公¶
<pb:KR1e0115_WYG_002-27b>¶
　襄二十五年齊棠公¶
　楚有申公息公白公葉公宣十一年諸侯縣公皆慶¶
　　　寡人¶
君¶
　昭二十年楚棠君尚¶
縣尹¶
　莊十八年初楚武王克權使鬭緡尹之¶
　襄二十六年穿封戍方城外之縣尹也¶
<pb:KR1e0115_WYG_002-28a>¶
　¶
　¶
　¶
　¶
　¶
　¶
　¶
　¶
<pb:KR1e0115_WYG_002-28b>¶
　¶
　¶
　¶
　¶
　¶
　¶
　¶
　春秋識小録卷二¶
